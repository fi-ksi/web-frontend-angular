<article>
  <h2>O Naskoč na FI</h2>
  <p>Naskoč na FI je seminář určený pro studenty nově nastupující na Fakultu informatiky Masarykovy univerzity. Skládá se z několika sad online úkolů, které můžete plnit i v pohodlí domova, ale také z řady prezenčních seminářů a aktivit během prvního týdne výuky na fakulte.
    Cílem semináře je představit budoucím prvákům témata z informatiky a vysokoškolského prostředí, která jim ulehčí
    začátek studia.
  </p>

  <h3>Jak probíhá online část semináře?</h3>
  <p>Středobodem online části semináře je seznam úloh, kterým se snažíš projít a po cestě vyřešit co nejvíce úloh zvládneš. Při
    procházení grafu se postupně seznámíš se základními myšlenkami, pojmy a postupy a pomocí jednoduchých úloh si
    ověříš, že téma ovládáš. Úlohy jsou vyhodnocovány automaticky, takže svůj výsledek se dozvíš okamžitě.
  </p>
  <p>Témat probíraných v Naskoč je více a jsou uskupena do tzv. hald. Všechny haldy jsou přístupné nezávisle na sobě,
    což znamená, že pokud nějaké téma perfektně ovládáš, můžeš jej klidně přeskočit a věnovat se tomu, co je pro tebe
    přínosné.
  </p>
  <p>S ostatními účastníky i organizátory semináře můžeš diskutovat o postupu přímo u jednotlivých úloh, diskuze mezi
    řešiteli navzájem je velmi vítána.
    <strong>Neprozrazuj ale prosím v diskuzi řešení úloh.</strong>
  </p>
  
  <h3>Jak bude probíhat prezenční část na fakulte? </h3>
  <p>V prvním týdnu výuky 16.9.-20.9.2024 plánujeme na fakultě sérii prezentací a workshopů.</p>
  <p>Můžete se těšit na seznámení s "teambuildingovými" aktivitami, praktické informace a rady pro první dny na FI, dozvíte se, jak se orientovat na fakultě, a nevyhnete se ani první zkušební zkoušce.</p>
  <p>Harmonogram aktivit je sestaven tak, aby se v prvním týdnu co nejméně střetával s přednáškami, takže se nemusíte bát, že byste něco zameškali.</p>
  <p>Konečný rozvrh aktivit zveřejníme někdy na začátku září, takže sledujte e-maily, webové stránky a naše sociální sítě. Nechcete to přece propásnout!</p>

  <h3>Proč se účastnit?</h3>
  <ul>
    <li><p>Získáš cenné tipy a triky od zkušených studentů, profesorů a taky studijního oddělení.</p></li>

    <li><p>Přiblíží se ti látka vyučovaná na vysokých školách.</p></li>

    <li><p>Zjistíš, co znamenají různé pojmy typické pro vysoké školy.</p></li>
    
    <li><p>Získáš znalosti, které se ti budou hodit při každodenním fungování na FI MU.</p></li>
  </ul>

  <h2>FAQ</h2>

  <div class="faq-container">
    <div class="question">Jaký je rozdíl mezi online úkoly a prezenčními aktivitami? Vyplatí se účastnit se obou? </div>
    <div class="answer">
      Určite! Snažíme se, aby se obsah online úkolů a prezenčních aktivit vzájemně neduplikoval. I když to zatím nemůžeme vždy zaručit, rozhodně doporučujeme účastnit se obou.
    </div>
  </div>

  <div class="faq-container">
    <div class="question">Som Slovák. Môžem písať riešenie v&nbsp;slovenčine?</div>
    <div class="answer">
      Jistě. V&nbsp;organizátorském týmu máme dokonce několik Slováků, takže se slovenština pravidelně objevuje i&nbsp;v&nbsp;zadání.
    </div>
  </div>

  <div class="faq-container">
    <div class="question">Mohu řešit Naskoč i&nbsp;když nejsem studentem FI MU?</div>
    <div class="answer">
      Ano, Naskoč na FI může řešit kdokoli.
    </div>
  </div>

  <div class="faq-container">
    <div class="question">Kdo Naskoč organizuje a podporuje?</div>
    <div class="answer">
      Naskoč na FI je organizováno Spolkem přátel severské zvěře, organizátory Korespondenčního semináře z informatiky a
      dalšími studenty a pedagogy Fakulty informatiky Masarykovy univerzity, ale i jiných vysokých škol.
    </div>
  </div>
  <hr>

  <p>Máš jinou otázku, na kterou ti zde chybí odpověď? Neváhej nám napsat na <a href="mailto:naskocfi.muni.cz">naskoc@fi.muni.cz</a>.
  </p>
</article>
